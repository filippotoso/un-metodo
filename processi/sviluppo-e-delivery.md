# Sviluppo e delivery dei progetti

Lo sviluppo e il delivery di progetti sia piccoli che grandi dovrebbe sempre avvenire in queste fasi:

1.	analisi dei requisiti;
2.	creazione di un documento di analisi con i casi d’uso;
3.	validazione da parte del cliente del documento di analisi;
4.	proposta grafica;
5.	validazione da parte del team di sviluppo (backend e frontend) della proposta grafica; 
6.	eventuale revisione da parte del team grafico;
7.	validazione da parte del cliente della proposta grafica;
8.	implementazione di una funziona core per volta;
9.	delivery in produzione della funzione core sviluppata;
10.	validazione da parte del cliente della funzione core consegnata;
11.	ciclo dal punto 8 al punto 11 fino al delivery del progetto completo.

Il delivery a fasi (una funzione per volta) è fondamentale per ridurre al massimo i possibili tira e molla che avvengono solitamente tra cliente, team dei grafici e team di sviluppo. 

Una volta che una funzione viene consegnata e validata dal cliente, non vi si dovrebbe più mettere mano a meno che vengano scoperti dei bug. 

Nel caso in cui il cliente decida di estendere lo scopo del progetto (es. aggiungendo delle funzionalità), l’intero processo dovrebbe essere eseguito su piccola scala. Questo garantisce l’integrità del progetto ed evita di sviluppare alla cieca. Inoltre, con l’analisi del nuovo requisito al cliente dovrà essere presentato anche un nuovo preventivo per la creazione della nuova funzione. 

Spesso i clienti si fanno prendere dall’entusiasmo e chiedono di implementare nuove funzioni d’impulso. Questa procedura operativa agisce da scudo raffreddando i bollenti spiriti e permettendo di delineare chiaramente, con tutte le parti coinvolte, come influenzerà lo sviluppo la nuova funzione.

Infine, questa metodologia ha il vantaggio chiave di rendere il cliente parte attiva del processo (aka niente soprese alla fine) e gli offre una visione continua dei progressi ottenuti.
